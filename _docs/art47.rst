Art. 47 - Istituzione e funzioni del Difensore civico
-----------------------------------------------------

1. La Città metropolitana istituisce il Difensore civico quale garante dell’imparzialità e del buon andamento dell’azione amministrativa, anche in relazione ad Aziende speciali, Società di capitale, Enti pubblici partecipati o convenzionati con la Città metropolitana.

2. Il Difensore civico dura in carica cinque anni e può essere rinominato. Le modalità di nomina, le cause di inconferibilità e di incompatibilità, le prerogative e le attività sono disciplinate con apposito regolamento approvato dal Consiglio.
 
3. Al Difensore civico sono assegnati i locali e i mezzi necessari all’esercizio delle sue funzioni, nonché il relativo personale. 